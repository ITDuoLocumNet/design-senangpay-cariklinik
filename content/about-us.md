<a href='https://www.freepik.com/vectors/car'>Car vector created by pch.vector - www.freepik.com</a>

Tentang Kami (Versi cariklinik.com)

Seperti anda, kami di cariklinik.com juga merupakan manusia biasa yang kadang kala jatuh sakit dan memerlukan bantuan kesihatan. Kami juga faham akan perasaan anda lebih terganggu apabila pesakit itu datang dari kalangan insan yang kita cintai seperti ibu & ayah, suami atau isteri dan anak-anak.

Disamping kesakitan yang disebabkan penyakit yang dihidapi itu, hati kita menjadi lebih luluh apabila melihat mereka terpaksa menunggu lama, bersesak-sesak dan tercari-cari dimana hala tuju yang tepat. Kesakitan hakiki penyakit itu bagaikan ditambah lagi dengan perasaan yang tidak selesa, gundah gulana dan meresahkan.

Apalah guna segala harta di dunia ini sekiranya kita tidak dapat membahagiakan orang yang tersayang? Oleh itu, kami di Locum Net Asia Sdn Bhd, melancarkan produk cariklinik.com atas satu semangat, bahawasanya, kami juga manusia seperti anda. Kami juga mempunyai perasaan dan orang yang tercinta.

Dengan adanya cariklinik.com ini, kami dapat meningkatkan akses informasi rakyat terhadap institusi kesihatan di Malaysia. Hasilnya, platform ini akan dapat membantu orang awam membuat keputusan berkaitan servis kesihatan dalam masa yang singkat dan tepat.

Ketepatan dan ketangkasan itu bukanlah hanya dapat menjimatkan masa dan wang, tetapi yang lebih penting dapat mengurangkan kesakitan fizikal dan mental yang selama ini terpaksa ditanggung oleh keseluruh pelanggan industri kesihatan.

Di samping itu juga, kami maklum akan ekosistem kesihatan ini mempunyai pelbagai pemain industri dari segi temujanji, giliran dan sistem konsultasi.
Oleh yang demikian, cariklinik.com akan menggalas misi utk menintergrasi pelbagai sistem di Malaysia agar kami menjadi pintu masuk kepada industri ini. Kemungkinan, tiada lagi keperluan untuk anda melawat setiap laman sesawang institusi-institusi kesihatan atau secara fizikal pergi dari suatu institusi ke institusi lain hanya sekadar ingin memilih servis yang sesuai untuk anda.

Industri kesihatan juga dipenuhi dengan pelbagai maklumat yang mungkin asing bagi kita rakyat negara ini seperti perkataan gynaecology, orthopaedic dan paediatric. Kita bukan berbicara tentang tahap pembalajaran rakyat kita, tetapi kita sedang berbicara tentang nyawa insan di negara ini. Mungkin kita hanya pandang enteng erti nyawa pekerja buruh dan peluh si petani, tetapi mereka ini mungkin ibu atau bapa kepada bakal perdana menteri kita akan datang.
Oleh yang demikian, kami di cariklinik.com cuba sedaya upaya menterjemah penggunaan kata-kata asing ini kepada bahasa ibunda kita semua. Agar dengan ini, kita dapat memberikan akses kepada semua, tidak mengira bangsa, agama atau warna kulit.

cariklinik.com ini adalah yang PERTAMA di Malaysia. Menjadi yang PERTAMA ada kebaikannya dan kekurangannya. Namun, kami percaya, dengan sokongan SELURUH rakyat Malaysia, kami mampu mengorak langkah lebih jauh. Kami berharap, anda sentiasa memberikan cadangan dan komen membina agar kami terus membesar dengan jayanya.

Di Locum Net Asia Sdn Bhd, dengan pelancaran cariklinik.com ini, ia menegaskan pendirian kami dalam melaksanakan perniagaan ini. Tidak dapat tidak, kami harus mencari sedikit pulangan dari kos yang kami telah laburkan. Tetapi, ia tidak perlu berhenti di situ sahaja, kami sentiasa akan menggeluarkan produk berdasarkan impak yang kami akan berikan kepada pelanggan kami. Neraca kami yang utama adalah, berapa banyak masalah yang kami akan selesaikan, kesakitan yang kami akan ubati dan juga beban yang kami akan kurangkan dalam penghasilan sesuatu produk. Kerana kami yakin, kami juga manusia seperti anda. Matlamat hidup kami adalah untuk kekal bermanfaat kepada agama, bangsa dan negara.

Accessible Healthcare For Everyone

\*Untuk mengenali syarikat kami lebih lanjut, sila layari laman sesawang korporat kami locumnet.asia.
